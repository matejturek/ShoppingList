Mobilná aplikácia pre distribuovanú tvorbu nákupných zoznamov

Tvorba nákupných zoznamov predstavuje obľúbenú súčasť monohých elektronických i kamenných obchodov. Používateľ zvyčajne v prostredí webu alebo mobilnej aplikácie vyberá zo zoznamu existujúcich výrobkov a následne pri fyzickej návšteve podľa tohto zoznamu nakladá tovar do košíka.

Cieľ práce: Cieľom záverečnej práce je navrhnúť a implementovať mobilnú aplikáciu, ktorá umožní viacerým používateľom vytvárať a spravovať nákupné zoznamy ako aj ich časti prostredníctvom distribuovanej funkcionality. Okrem toho by aplikácia mala obsahovať funkcie na správu používateľov, autentifikáciu, oprávnenia prístupu, vyhľadávanie položiek, triedenie zoznamov a podzozznamov a možnosť zdieľať zoznamy s inými používateľmi. Práca by sa mala zamerať aj na používateľské rozhranie, aby bolo intuitívne a ľahko použiteľné pre všetkých užívateľov.
Pri vývoji aplikácie je vhodné použiť vhodný programovací jazyk a vývojové prostredie pre mobilné aplikácie, ako napríklad Kotlin alebo Java pre Android aplikácie.

Charakter práce: 
• Vývoj softvéru - pozostávajúci z popisu riešeného problému, analýzy existujúcich riešení, návrhu vlastného riešenia, metodiky vývoja/tvorby, implementácie, popisu vytvoreného riešenia, testovania aplikácie používateľmi.

Predmetové prerekvizity:
• Úvod do softvérového inžinierstva
• Databázové technológie
• Vývoj mobilných aplikácií

Najdôležitejšie kompetentnosti získané spracovaním témy:
• sledovanie aktuálnych trendov a inovácií vo vývoji softvérových riešení
• navrhovanie vhodných softvérových technológií pre konkrétne zadanie, vrátane návrhu riešení na optimalizáciu a zvyšovanie efektívnosti prostriedkov výpočtovej techniky
• implementácia vhodných metód a techník na vývoj softvéru a testovanie vyvíjaných softvérových riešení
• premietnuť požadované koncepcie do vizuálneho dizajnu
• vyvinúť aplikácie na spracovanie údajov
